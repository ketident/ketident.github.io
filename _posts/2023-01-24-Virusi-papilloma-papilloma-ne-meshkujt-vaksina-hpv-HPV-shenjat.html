---
layout: post
title: "Virusi papilloma, papilloma ne meshkujt, vaksina hpv, HPV shenjat"
description: "Virusi papilloma, papilloma ne meshkujt, vaksina hpv, HPV shenjat"
img: "artikuj/Virusi-papilloma-papilloma-ne-meshkujt-vaksina-hpv-HPV-shenjat.jpeg"
date: 2023-01-24
---
<p>Si nje mjeke stomatologe i gjej shume shpesh manifestimet e virusit HPV ne <br/>gojen e pacienteve, ne te dyja gjinite. Ne klinike bejme nderhyrjen per te <br/>larguar keto plage dhe i cojme per biopsi. Ndiej se ju duhet te jeni shume <br/>te qarte per keto pika:<br/><br/>1. Çfarë është papilloma virus?<br/>Virusi i papilomës njerëzore ( Papiloma virus ose HPV) është përgjegjësi i <br/>kancerit në qafën e mitrës, i pari virus kancerformues i njohur nga nga <br/>Organizata Botërore e Shëndetësisë).<br/>Ekzistojnë 1200 lloje të ndryshme nga këndvështrimi gjenetik (gjenotipe) të <br/>virusit HPV, por HPV 16 dhe HPV 18 jane ata qe cojne ne formimin e kancerit <br/>te qafes se mitres pas 10 vjeteve qe gjenden ne trup.<br/><br/>2. Si ndeshet ky infeksion?<br/>Infeksioni nga HPV është më i përhapuri në infeksionet nëpërmjet <br/>trasmetimit seksual.<br/><br/>3. Cilat janë shqetësimet që shkakton infektimi nga HPV?<br/>Infektimi nga virusi HPV, nuk paraqet asnjë shqetësim të vecantë. Pjesa më <br/>e madhe e infeksioneve shërohet në mënyrë spontane pa pasoja. Vetëm një <br/>minorancë e infeksioneve bëhet kronike, dhe është pikerisht në këto situata <br/>që virusi, në zhvillim edhe brenda pak viteve, mund të çojë në plagët ose <br/>çarjet para – kanceroze. Nese keto plage nuk egazminohen ( nëpërmjet <br/>Pap-testit) dhe nuk kurohen në mënyrën e duhur mund të kthehen në kancer të <br/>qafës së mitrës.<br/><br/>4. Si përballohet infektimi nga Papiloma virus?<br/>Për infeksionin nuk ekziston një kurë e posaçme. Për parandalimin dhe <br/>diagnostikimin në mënyrë të menjëhershme ndryshimin e qelizave të qafës së <br/>mitrës që mund të jenë të provokuara nga ky virus, kërkohet të kryhet në <br/>mënyrë të rregullt Pap-test ( testi i Papanikolaut, për nder të ideatorit). <br/>Është e dukshme pra që vaksina, nuk kuron, por parandalon infeksionin.<br/><br/>5. Ka shërim nga ky infeksion?<br/>Kur është marrë infeksioni nga një ose disa tipe të papiloma virus, është <br/>imuniteti i trupit që çon në shërim, në pjesën më të madhe të rasteve. <br/>Tipet 16 dhe 18 janë shpesh përgjegjes të infeksioneve kronike dhe të <br/>kalimit pas 10 vjetëve në kancer të qafës së mitrës.<br/><br/>6. Mund të merret për herë të dytë?<br/>Po, teorikisht është e mundur të merret për herë të dytë infeksioni me të <br/>njëjtin tip të HPV, sepse mbrojtjet e brendeshme të trupit, imuniteti, <br/>është i fortë, por zgjat pak : çarja është e lokalizuar dhe virusi nuk <br/>emigron në gjak.<br/>Vetëm vaksina dominon nivelin mbrojtës të paktën 10 herë më shumë, <br/>konsiston për më shumë se 8 vjet.<br/><br/>7. Çfarë rëndësie ka HPV në gjenerimin e kancerit të qafës së mitrës?<br/>Në këto raste virusi hyn thellë në qelizat e mukozës ( cipat që veshin <br/>mitrën) dhe i ndryshon në mënyrë progresive deri sa të krijojë të çarat, <br/>plagët para-tumorale të ashtuquajtura CIN -2 dhe CIN -3 që tregojnë <br/>ndryshime të shkallës së mesme dhe të lartë. Ky proces kërkon kohë të <br/>gjatë, edhe disa vjet, dhe të çarat mund të kurohen nëse diagnostikohen në <br/>kohë. Probabiliteti që një infeksion nga HPV mos të shërohet në mënyrë <br/>spontane, e të kthehet në kronike varet nga lloji i HPV, dhe është më e <br/>lartë për HPV 16. Virusi HPV gjendet gjithashtu në 99.7 % në karcinomat e <br/>qafës së mitrës, dhe kjo tregon pikërisht që pa prezencën e një infeksioni <br/>kronik nga HPV nuk mund të jetë kancer. Tymi i cigares, përdorimi për kohë <br/>të gjatë i kontraceptivëve nga goja, numri i shumtë i partnerëve, prekja <br/>nga infeksioni HIV dhe lindja e shumë fëmijëve janë faktorë që favorizojnë <br/>mundësinë e zhvillimit të një tumori.<br/><br/>8. Vaksinimi kundër HPV 16 dhe 18 ndalojnë infeksionin?<br/>Vaksinimi është demostruar i aftë të pengojë krijimin e infeksioneve akute <br/>nga HPV, shkaktuar nga tipet virale që përmban vaksina, pengon kalimin në <br/>infeksion kronik dhe zhvillimin e tij deri në çarjet para-kancerogjene ( të <br/>domosdoshme për të arritur në tumorin e vërtetë).<br/><br/>9. Përse ky vaksinim në moshën 12 vjeç? Nuk është shpejt?<br/>Në bazë të të dhënave në dispozicion, edhe Organizata Botërore e <br/>Shëndetësisë rekomandon si objektiv të rëndësishëm vaksinimin e vajzave <br/>përpara adoleshencës, sepse në këte fazë është edhe përfitimi më i madh. <br/>Kryerja e vaksinës para fillimit të mardhënieve seksuale është e <br/>këshillueshme sepse shkakton një mbrojtje të madhe përpara një infektimi të <br/>mundshëm nga virusi HPV, që kryesisht merret menjëherë pas fillimit të <br/>aktivitetit seksual, edhe sepse përgjigjet që jep sistemi imunitar në këtë <br/>moshë janë më të forta se ato të grave në faza të një moshe madhore.<br/><br/>Duke “pritur akoma ndonjë vit” sepse “vajza ime është akoma e vogël” mund <br/>të paraqesë një gabim serioz, sepse humbet kështu një mundësi të shkëlqyer <br/>për t’ju përgjigjur trupi sa më mirë vaksinës, e duke qënë të sigurt për <br/>mbrojtjen përpara çdo lloj mundësie infektimi.<br/><br/>10. Vaksina është e sigurt?<br/>Të dyja vaksinat e disponueshme janë të sigurta. Janë kryer qindra mijra <br/>doza vaksinash në botë, pa asnjë lloj pasoje të shkaktuar nga to. Disa <br/>efekte anësore të lehta janë të mundshme në një pjesë të vajzave të <br/>vaksinuara, që konsistojnë në dhimbje, fryrje dhe skuqje të krahut në të <br/>cilin bëhet vaksina, dhimbje koke ose ndonjëherë edhe pak temperaturë. Të <br/>gjitha këto efekte zhduken në mënyrë spontane brenda pak ditësh dhe pa <br/>asnjë pasojë.<br/><br/>11. Është efikase vaksina?<br/>Nga studimet klinike mbi sigurinë e vaksinës, rezulton që vaksina nëse <br/>kryhet kur femra nuk ka akoma kontakte me virusin, siguron një mbrojtje të <br/>lartë (90 -100%) përsa i përket çarjeve para-kanceroze të provokuara nga <br/>HPV të tipit 16 dhe 18.<br/><br/>12. Është e mundur të vaksinohesh pas 18 vjetëve?<br/>Po, vaksina është e aftë të stimulojë sistemin mbrojtës imunitar edhe tek <br/>gratë në moshë të madhe dhe të mbrojë në drejtim të virusit HPV, edhe pse <br/>mundësia për të hyrë në kontakt me virusin rritet me rritjen e moshës, <br/>kështu që vaksina pakëson efektet e saj. Vaksina është e mundshme deri në <br/>45-49 vjeç, si masë mbrojtëse personale.<br/><br/>13. Parashikohet vaksinimi edhe tek meshkujt?<br/>Nuk parashikohet për momentin një ofertë gratis e vaksinimit për meshkujt, <br/>sepse për ta nuk ka asnjë rrezik siç është për shembull tumori i qafës së <br/>mitrës tek femrat. Megjithatë vaksinimi është i efektshëm edhe tek meshkujt <br/>për parandalimin e lythave në organet gjenitale dhe të çarave <br/>para-kanceroze ( të çara që transformohen në tumore) tipike të gjinisë <br/>mashkullore ( anus, penis, etc). Vaksinimi te meshkujt sot është i mundur <br/>si masë parandaluese personale.<br/><br/>14.Cilat janë intervalet kohore të lejuara per kryerjen e vaksinës anti <br/>HPV, nga një dozë tek tjetra, që vaksina të jetë e efektshme?<br/>Është gjithmonë e rekomandueshme të ndiqen udhëzimet mbi vaksine HPV (3 <br/>doza sipas skemës, 0, pas 1-2 muaj, pas 6 muaj). Në rast kjo skemë nuk ka <br/>qenë e mundur, nuk është asnjëherë e domosdoshme të fillohet vaksinimi nga <br/>fillimi.<br/><br/>15. Si kryhet vaksinimi?<br/>Vaksinimi parashikohet të kryhet në rrugë muskolare, në pjesën e lartë te <br/>krahut, doza e parë, dhe dy doza të tjera pas 1-2 muajsh, dhe e fundit pas <br/>6 muajsh nga doza e parë.<br/><br/>16. Vaksina zëvendëson kontrollin periodik ( screening Pap-test)?<br/>Është e domosdoshme të kujtojmë që vaksina punon krah për krah, por nuk <br/>zëvendëson Pap-testin për kancerin e qafës së mitrës, aktualisht i <br/>rekomandueshëm për gratë e moshës nga 25 deri në 64 vjeç, dhe që kryhet nje <br/>here ne çdo 3 vjet.<br/><br/>Vaksinimi i vajzave 12 vjec eshte falas.<br/><br/>Vaksinohuni, egzaminohuni!<br/><br/></p>